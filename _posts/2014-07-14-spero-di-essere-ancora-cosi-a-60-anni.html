---
layout: post
title: Spero di essere ancora così a 60 anni...
date: 2014-07-14 14:13:48.000000000 +01:00
categories:
- miscellanea
tags: []
status: publish
type: post
published: true
meta:
  _wpas_done_all: '1'
  _edit_last: '1'
author:
  login: admin
  email: tom@londondroids.com
  display_name: tom
  first_name: Tom
  last_name: Alisi
excerpt: !ruby/object:Hpricot::Doc
  options: {}
---
<p><img src="images/eurotunnel-544x544.jpg" alt="eurotunnel" width="544" height="544" class="aligncenter size-medium wp-image-470" /></p>
<p>Viaggiare soli per 3000km con il rumore del vento a 2cm dalle orecchie da molto tempo per pensare: si spazia dalle idee su come rifare la cucina all'eventualità di avere un secondo figlio, passando dalle ricette preferite per cucinare il coniglio e le possibilità per il prossimo lavoro. </p>
<p>Confesso che è piuttosto faticoso - sarà colpa del vento che agita tutti questi pensieri oltre a volerti strappare le braccia ancorate al manubrio - e sedersi su una panchina a fine giornata per bere una birra e osservare il tramonto sembra un'enorme ricompensa.</p>
<p>Ci sono momenti in cui ci si ferma anche durante il percorso ovviamente, e durante queste pause si tende a socializzare con individui che vengono riconosciuti come simili: stesso carapace, cavalcature equivalenti, dovranno per forza di cose essere consanguinei.</p>
<p>In due occasioni, entrambi forzate dal passaggio sotto al canale della manica, ho avuto modo di conoscere due distinte coppie di "miei simili" che, così a colpo d'occhio, avevano sulle braccia e nelle orecchie almeno venti anni di cavalcate più di me.</p>
<p>Mi hanno raccontato storie meravigliose e terrificanti, sempre col sorriso sulla faccia. La traversata del grand canyon a partire da Las Vegas, l'odore di ginepro sulla strada da Bilbao a Jerez, gli incidenti mortali visti sul Nurbungring e la paura di non trovare una stazione di servizio attraversando i Pirenei.</p>
<p>Mi hanno fatto tanta tenerezza e tanta invidia, e spero davvero che il vento continui a raccontarmi per lunghi anni avvenire le stesse cose che ha detto loro, perchè di sicuro ci vuole tanta passione e gioia di vivere per dimenticarsi di quanto, in realtà, voglia strappare le braccia da quel dannato manubrio...</p>
