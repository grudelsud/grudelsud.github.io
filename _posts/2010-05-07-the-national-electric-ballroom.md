---
layout: post
title: The National, Electric Ballroom
date: 2010-05-07 23:54:08.000000000 +01:00
categories:
- miscellanea
tags:
- gigs
status: publish
type: post
published: true
---
<p>Electric Ballroom è una piccola venue accanto alla tube di Camden, sono andato insieme a <a href="http://mesnuits.wordpress.com/">Maud</a> per la prima volta a vedere i Silver Mt. Zion, il posto mi aveva subito affascinato per la sua sudata calca intima e dell'apertura ufficiale del tour High Violet avevo una grande aspettativa. Il disco, non si potrebbe dire, l'avevo ascoltato qualche volta, sufficiente per percepire l'atmosfera, ma non abbastanza per avere i pezzi in mente, ad eccezione della prima traccia, maledettamente affascinante e identica ad ogni altro pezzo dei National del quale non si può fare a meno.</p>
<p>[youtube=http://www.youtube.com/watch?v=JUhpzyun8SE]</p>
<p>Fatto sta che il concerto scorre via come il precedente che avevo visto a Minehead, per un ATP di quel che sembra un milione di anni fa: si alternano lacrime di estasi commossa, risate da adolescente, brevi momenti di noia subito smentiti dal crescendo coinvolgente.</p>
<p>E poi il bis.</p>
<p>A chi non c'era posso solamente dire che mi ricorderò per sempre della incredulità del bouncer, che perplesso ci chiede se quanto sta accadendo sia normale. Dei metri di cavo del microfono buttati in mezzo al pubblico, per poi scendere nel mezzo ad abbracciarlo. Delle parole gridate "I'm a human being". Di essere là accanto a cantare con tutto l'Electric Ballroom davanti "It’s a terrible love and I’m walking with spiders"...</p>
